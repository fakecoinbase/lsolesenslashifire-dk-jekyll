---
title: "Kom i gang med Nordnets månedsopsparing"
last_modified_at: 2019-08-20T09:20:02+02:00
permalink: /nordnet-maanedsopsparing/
category:
  - Investering
tags:
  - investering
  - howto
excerpt: "Nordnets månedsopsparing er en måde selv at bestemme over sine investeringer, automatisere dem og sørge for lave årlige omkostninger."
gallery:
  - url: /assets/images/book/nordnet-maaned-menu.jpg
    image_path: /assets/images/book/nordnet-maaned-menu.jpg
    alt: "Menupunkt for Nordnets månedsopsparing"
    title: "Menupunkt for Nordnets månedsopsparing"
  - url: /assets/images/book/nordnet-maaned.jpg
    image_path: /assets/images/book/nordnet-maaned.jpg
    alt: "Til frie midler vælger du månedsopsparing med investeringsforeninger eller ETF'er"
    title: "Til frie midler vælger du månedsopsparing med investeringsforeninger eller ETF'er"
  - url: /assets/images/book/nordnet-maaned-setup.jpg
    image_path: /assets/images/book/nordnet-maaned-setup.jpg
    alt: "Vælg depot, beløb og fonde"
    title: "Vælg depot, beløb og fonde"
---

Jeg bruger [Nordnets\*](/go/nordnet/) månedsopsparing, fordi den gør det let at automatisere mine investeringer og udnytte _dollar cost averaging_ på. Månedsopsparingen fungerer ved, at jeg hver måned overfører et beløb til kontoen på Nordnet, som automatisk investeres i de investeringsforeninger eller ETF’er jeg har valgt. Og det bedste er at handlen er _kurtagefri_, hvilket betyder, at du ikke skal betale for dit køb.

**Dollar Cost Averaging.** Ved at investere fast hver måned sørger man for at indkøbene bliver spredt over tid, og man får automatisk købt mere, når det er billigt og mindre når det er dyrt. [Dollar Cost Averaging har vist sig at være mere effektivt end at forsøge at _time_ markedet](/hvornaar-ind-i-markedet/).
{: .notice .notice--info }

## Kurtagefri handel på månedsopsparingen

På månedsopsparingen kan du vælge mellem et begrænset udvalg af investeringsbeviser og ETF’er, som du kan købe kurtagefrit. Normalt koster handler hos de fleste børsmæglere en procentdel af dit samlede køb. Hos Nordnet er minimumskurtagen normalt 29 DKK, hvilket hurtigt kommer til at spise evt. afkast på manuelle køb for mindre beløb op. Du kan altså med månedsopsparingen komme i gang med helt ned til 500 DKK om måneden. Og selv hvis du kun kan afsætte 100 DKK om måneden, så sætter du dem bare ind på månedsopsparingen, så investeres de, når der er penge nok på kontoen.

Når du sælger dine værdipapirer igen, så skal du betale almindelig kurtage. Månedsopsparingen er altså en måde at få købt gratis ind på dit depot automatisk hver måned. Du skal være opmærksom på, at der er et begrænset udbud på Nordnet. 

Når du har opsat månedsopsparingen, så køber Nordnet automatisk op den 5. i hver måned.

## Vælg din risikoprofil og strategi

Uanset hvordan du investerer, så skal du starte med en strategi og en risikoprofil. Det afhænger af din risikovillighed, tidshorisont, din mentalitet og dine livsomstændgheder.

Hvis du er ung og kan tåle udsving i værdien af din portefølje, så kan du måske have 100% aktier. Hvis du er ældre og mindre risikovillig, så kan du balancere risikoen med fx obligationer.

## Sådan sætter Nordnets månedsopsparing op

{% include gallery caption="Vælg depot, vælg beløb og vælg fonde" class="full" %}

1. Vælg depot
2. Vælg beløb
3. Vælg fonde
4. Start månedsopsparingen (og husk jævnligt at sætte penge på kontoen)

{% include figure image_path="/assets/images/book/nordnet-maaned-setup.jpg" caption="Vælg depot, vælg beløb og vælg fonde. Start derefter månedsopsparingen." class="full" %}

Du kan sætte dit beløb højere end det beløb, du indbetaler om måneden og på den måde sikre dig at det hele bliver investeret hver måned.

Du kan vælge op til fire forskellige papirer at investere i. Du kan selv vælge fordelingen mellem de forskellige papirer, så det rammer din strategi så godt som muligt.
 
Du kan tilpasse dit valg løbende, og du kan sagtens nå at rette det, hvis du får tastet noget forkert ind. Men hvis handlen først er gennemført, kan du naturligvis ikke fortryde. Så er det ligesom at have købt et værdipapir på børsen. 

Hvilke investeringsbeviser, du skal vælge, afhænger af din risiko og din tidshorisont. Der er desværre ikke nogle passive, danske obligationsafdelinger i månedsopsparingen, så dem må du købe manuelt ved siden af, hvis du bruger obligationer til at styre din risikoprofil. Jeg har skrevet lidt om [obligationer her](/obligationer/).

## Hvad gør jeg?

Jeg har oprettet en fast bankoverførsel fra min bank til Nordnet hver eneste måned den første. Den 5. i hver måned investerer Nordnet så automatisk i mine ønskede værdipapirer. 

Jeg har valgt en af de passive fonde fra SparInvest på mit ene depot - og på et andet depot har jeg valgt passive ETF’er fra BlackRock.

Hvis du gerne vil investere i passive indekser ligesom jeg gør, så kan du se, hvordan [jeg investerer i verdensmarkedet](/investering-vol9/).

## Afslutning

Månedsopsparingen er virkelig et smart koncept, hvis du vil automatisere dine investeringer og have lave omkostninger. Den er imidlertid lidt begrænset i udvalget, så månedsopsparingen kan “tvinge” dig til at investere i en anden indeksafdeling eller ETF, end du egentlig havde planlagt.

Jeg har skrevet lidt mere om [passiv indeks investering](/investering/), hvis du har lidt mere tålmodighed, inden du vil i gang med at trykke på køb-knappen.

Hvis du selv vil købe ind manuelt hver måned for et mindre beløb, så kan [SaxoInvestor\*](/go/saxoinvestor/) også være en mulighed. Der er nemlig ikke nogen minimumskurtage.

En anden mulighed for at investere mindre beløb pr. måned er at bruge en af de robotinvestorer, der er kommet frem de seneste år. Produkterne er relativt billige i forhold til bankernes andre produkter. Jeg synes den mest interessante er [Nord.Investments\*](/go/nord/), fordi den er uafhængig af din bank, og de skal præstere for at beholde dig som kunde.

[Få gratis investeringsplan fra Nord.Investments](/go/nord/){: .btn .btn--large .btn--info }

{% include disclaimer.md %}
