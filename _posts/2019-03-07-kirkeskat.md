---
title: "Spar på kirkeskatten"
permalink: /kirkeskat/
category:
  - Spare penge
tags:
  - spareråd
  - skat
excerpt: "Kirkeskatten er en frivillig skat i Danmark. Du er automatisk medlem af Folkekirken, hvis du er blevet døbt. Men når du er 18 år, kan du også melde dig ud. "
---

Kirkeskatten er en frivillig skat i Danmark. Du er automatisk medlem af Folkekirken, hvis du er blevet døbt. Men når du er 18 år, kan du også melde dig ud. 

Hvis du melder dig ud af Folkekirken, så vil du spare kirkeskatten, og du kan i stedet bruge pengene på at skabe passiv indkomst, fx gennem investeringer.

## Hvor meget kan jeg spare?

Gennemsnitligt betaler en dansker gennem sit liv 133.000 kroner i kirkeskat ifølge hjemmesiden [www.afmeldkirkeskat.dk](http://afmeldkirkeskat.dk)

Du kan gå ind på [www.afmeldkirkeskat.dk](http://afmeldkirkeskat.dk). På forsiden kan du se nøjagtigt, hvad du betaler i Kirkeskat i din kommune, og du kan taste din månedsløn ind og derefter beregne hvad din besparelse bliver i alt over en årrække.

## Brug pengene på at gøre noget godt

Du kan i stedet bruge pengene til at omlægge til bæredygtig varme, plante skov, hjælpe hjemløse eller bygge skoler i Afrika.

## Hvad er konsekvenserne af at forlade Folkekirken?

Hvis du melder dig ud af Folkekirken, så mister du en række rettigheder.

- Du kan **ikke blive viet i kirken** (med mindre din livsledsager er medlem af Folkekirken).
- Du kan **ikke få en kirkelig ceremoni** i forbindelse med din begravelse. **Du kan stadig blive begravet på den lokale kirkegård**, men det foregår fra kapellet og uden præst. Prisen for en begravelse er ofte højere for folk, der ikke er medlem af Folkekirken. Du kan spørge hos din lokale kirke.
- Du kan **ikke stemme til menighedsrådsvalget** og heller **ikke have samtaler med din lokale præst**.

Derimod kan du stadig bruge kirken.

- Du **må gerne komme i kirken**.
- Dine **børn kan godt blive døbt** (og så bliver de altså meldt ind i Folkekirken.

Du kan læse mere om konsekvenserne på [afmeldkirkeskat.dk/blog/](https://afmeldkirkeskat.dk/blog/).

## Min udmelding af Folkekirken

Du kan [melde dig ud af Folkekirken](https://www.borger.dk/samfund-og-rettigheder/Medlemskab-af-folkekirken) på [forskellige måder](https://www.folkekirken.dk/om-folkekirken/medlemskab). Enten skal du møde op på Kirkekontoret eller skrive til dem med fødselsdato og hvornår du er døbt. De skal også have dit CPR-nummer, så vær opmærksom på, at det ikke er sikkert at sende over e-mail.

Jeg meldte mig ud af Folkekirken ved at gå ind på [www.afmeldkirkeskat.dk](http://afmeldkirkeskat.dk). Der kan du betale 189 kroner for at få tilsendt en udmeldelsesblanket, som er klar til at aflevere til det lokale kirkekontor.

{% include disclaimer.md %}
