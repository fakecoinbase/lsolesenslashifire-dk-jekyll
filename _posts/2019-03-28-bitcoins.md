---
title: "Bitcoins og cryptovaluta som opsparing"
last_modified_at: 2019-04-07T09:57:02+02:00
category:
  - Opsparing
tags:
  - bitcoin
  - block chain
excerpt: "Skal jeg have cryptovaluta i min opsparing - og hvad er faldgruberne?"
---

Cryptovaluta og Bitcoins er et meget omskifteligt marked. Personligt har jeg sat en lille smule penge i Bitcoins primært som en opsparing, og jeg køber Bitcoins efter Dollar-Cost-Average-metoden for stille og roligt at samle flere Bitcoins. Nogle anbefaler maksimalt at have omkring 2% af sin portefølje som Bitcoins. 

Du kan se en god udsendelse fra _So Ein Ding_ fra DR, der forklarer hvad Bitcoins er.

{% include video provider="youtube" id="nYi1itXLKsM" %}

## Opbevaring af cryptovaluta og Bitcoins

Du skal have en **Wallet**, hvor du kan opbevare dine Bitcoins (eller anden cryptovaluta), og der er mange måder at have det på. Jeg har valgt at bruge **[Breadwallet](https://brd.com/)**, som får gode anmeldelser, men du skal være opmærksom på, at din Wallet skal have en god sikkerhed. Hvis du ikke tænker dig om, så kan du miste hele indholdet i din Wallet. Man kan endda købe wallets som hardware, så det er helt afkoblet fra nettet. Du kan læse lidt om, [hvordan du sørger for, at du kan komme ind i din Breadwallet igen, hvis du mister din telefon her](https://medium.com/@josheche/bitcoin-wallet-guide-101-b1993f82bcbf).

## Køb af cryptovaluta og Bitcoins

Så skal du finde et sted at købe Bitcoins. Jeg har især kigget på to steder:

- [Coinbase](/go/coinbase/)*. Ved at bruge referral linket får du gratis første tranaktionsgebyr. Desuden får vi begge tilskrevet 10% på de første 100 EUR, du handler for. Vær opmærksom på, at der allerede ved anden handel er et transaktionsgebyr på handlen. Beløbet er ikke urimeligt ift. andre tjenester, men det var alligevel lidt for dyrt til mig. Der er efter sigende muligheder, hvor du kan handle på en lidt anden måde med Coinbase, hvor gebyrerne er mindre. Coinbase er virkelig let at bruge og en af de helt store spillere inden for handel med Bitcoins.

- [Coinify](https://coinify.com/). Jeg bruger Coinfiy, som du faktisk også bruger, hvis du vælger at handle direkte fra [Breadwallet](https://brd.com/). Ved at handle direkte på Coinify er transaktionsgebyret noget mindre. Ved bankoverførsler kommer du faktisk helt ned på 0,75%, mens det ved overførsel via betalingskort ligger på 3,75%. 

[Køb Bitcoins på Coinbase og få op til 66DKK bitcoins*](/go/coinbase/){: .btn .btn--large .btn--info}

## Investering i Bitcoins

Jeg har som skrevet hovedsageligt købt nogle Bitcoins som opsparing, og jeg samler langsomt Bitcoins sammen for ikke at være så påvirket af prisen på dem.

Men desuden har jeg investeret en lille smule i cryptovaluta indekser gennem [Iconomi](https://www.iconomi.com/). Der er virkelig mange forskellige valutaer på markedet, og ligesom med aktier og obligationer er det godt at sprede sin investering lidt. Det gør et indeks helt automatisk for dig, så i stedet for at satse hele butikken på Bitcoins, så har jeg altså langt en del af pengene, jeg har købt Bitcoins for som en investering i et indeks for cryptovalutaer.

## Mining af bitcoins

For at lave ny cryptovaluta, skal de _mines_. Det kan man tjene lidt cryptovaluta på. Men i Danmark kan det ikke betale sig, da man skal have kraftigt udstyr, som det koster mere i strøm at have kørende end man kan tjene på det. Men man kan tilmelde sig et _cloud mining_ firma, men dem jeg har tiltro til er i øjeblikket udsolgte. 

## Hvad var det lige blockchain var?

Hvis du ikke helt fangede, hvad _blockchain_ er, så kan du se en forklaring her fra Videnskab.dk.

{% include video provider="youtube" id="9lbhUimi26k" %}

## Skal jeg samle på Bitcoins?

Jeg synes Bitcoins er en spændende måde at tænke valuta på, som virker mere langtidsholdbar end de almindelige FIAT-valutaer. Og (måske) kan det være en god måde at spare op på. Jeg synes det er for risikabelt at spekulere i Bitcoins, men tænker måske, at jeg vil spare op efter _dollar-cost-average_-princippet, hvor man langsom over tid køber små portioner af Bitcoins og beholder dem.

Husk at jeg ikke er finansiel rådgiver, men selv ude på et eventyr i denne verden. Jeg er selv lidt tilbageholdende og sørger for at denne del af investeringen ikke er for høj.

Hvad er dine tanker om Bitcoins - eller andre cryptovalutaer - som opsparing?

[Køb Bitcoins på Coinbase og få op til 66DKK bitcoins*](/go/coinbase/){: .btn .btn--large .btn--info}

## Mere inspiration

- [Millionærklubben: Hvad skal verden med Blockchain?](https://www.24syv.dk/programmer/millionaerklubben/43598336/hvad-skal-verden-med-blockchain)
- [Millionærklubben: Guld, cannabis og krypto](https://www.24syv.dk/programmer/millionaerklubben/49549306/guld-cannabis-og-krypto)

{% include disclaimer.md %}
