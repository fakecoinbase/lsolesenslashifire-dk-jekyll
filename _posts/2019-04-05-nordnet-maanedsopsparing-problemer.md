---
title: "Nordnets månedsopsparing giver problemer"
category:
  - Investering
tags:
  - investering
  - nordnet
  - månedsopsparing
  - problemer
excerpt: "Nordnets månedsopsparing købte Sparinvest til uforholdsmæssige høj kurs ift. dagsprisen. Er månedsopsparingen og Sparinvest blevet for populær?"
last_modified_at: 2019-05-05T14:22:02+02:00
---

Måske er [Nordnets](/go/nordnet/) månedsopsparing blevet lidt for populær, og [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J) er i hvert fald en populær aktie. <del>Læs her hvorfor jeg er lidt skeptisk overfor Nordnets månedsopsparing.</del> <ins>Læs her hvordan månedsopsparingen gav lidt udfordringer.</ins>

**Update 29. april 2019**: Nordnet har 29. april makuleret den oprindelige handel (139,1487 DKK) og oprettet en ny handel (137,62 DKK), og derved blev indeksfonden købt til den korrekte pris.
{: .notice--success}

**Update 5. maj 2019**: I denne måned ser det ud til, at alle papirerne i min månedsopsparing har fået lagt ordrer ind på priser, der er noget højere end lukkekursen. Se nederst i artiklen.
{: .notice--danger}

## Om månedsopsparingen

På Nordnets månedsopsparing kan du automatisk en gang om måneden købe udvalgte investeringsforeninger og ETF’er uden at skulle betale kurtage (som ellers hos Nordnet minimum er 29 DKK). Det betyder, at du månedligt kan sætte et lille beløb ind, som automatisk bliver investeret i de op til fire værdipapirer, du har valgt. Det er virkelig fint ud fra princippet om _at betale sige selv først_, så man ikke fristes til at bruge pengene.

Pengene investeres altid den 5. i måneden, og det er typisk om eftermiddagen efter at markederne lukker. Det er i teorien fint for at undgå, at handlerne fra Nordnet har for stor effekt på markederne.

## Problemet med månedsopsparingen

I denne måned (april 2019) købte jeg i alt - fordelt på to depoter - syv forskellige værdipapirer. Det glædede jeg mig over, får så sparede jeg jo kurtage på alle købene. Men så så jeg på [Shareville](https://www.shareville.dk/aktier/sparinvest-index-globale-aktier-min-ris/kommentarer/imponerende-ringe-kurs-i-dag-for-manedsopsparingen-1391487k-74002717?fbclid=IwAR07VFlJFdkzOmOl0TwiNNe96FlsPOy9UEXJQM-MHrTMyr-7NzXe1MSQF4A), at kursen på den meget populære [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J), som jeg har sat til at fylde en del i min portefølje have en “imponerende ringe kurs”. 

> Imponerende ringe kurs i dag for månedsopsparingen 139,1487kr. Næsten halvanden procent fra lukkekursen eller 2kr pr aktie dårligere end det nærmest var muligt at købe til på egen hånd.
> \- [PalleRaa](https://www.shareville.dk/medlemmer/palleraa)

Han linker også til dette billede af kursen på [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J), som tydeligt viser, at kursen _spiker_ lige omkring Nordnets eksekvering af månedsopsparingen.

{% include figure image_path="https://shareville-media.s3.amazonaws.com/cache/d2/d0/d2d014c1b25e0e19b1790af185d7702a.jpg" alt="Sparinvest INDEX Globale Akt Min Risiko KL - kurs 5. april 2019" caption="Sparinvest INDEX Globale Akt Min Risiko KL - kurs 5. april 2019" %}

Jeg købte i alt 75 aktier, så jeg har altså i alt betalt 150 kroner i alt for mine aktier i overpris ift. Dagskursen for at spare en kurtage på 104 DKK (0,1% er min kurtage hos Nordnet).

Jeg kiggede således hurtigt på min anden store satsning i min portefølje, nemlig den også ret populære [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG) - og grafen spikede på samme måde på det værdipapir (hvilket ved nærmere eftersyn var om formiddagen). Så blev jeg lidt bekymret og gennemgik alle min køb i månedsopsparingen.

| Værdipapir                                                                                         | Antal  | Købskurs | Dagskurs | Valuta |
|----------------------------------------------------------------------------------------------------|--------|----------|----------|--------|
| [SPIEMIKL](https://next.nordnet.dk/instrument/sparindex-index-emerging-markets-kl/16102899)        | 54,00  | 128,70   | 128,70   | DKK    |
| [SPIDJWKL](https://next.nordnet.dk/instrument/sparindex-index-djsi-world-kl/16099858)              | 116,00 | 147,89   | 147,70   | DKK    |
| [SPIGLAMRIKL](https://next.nordnet.dk/instrument/sparindex-index-globale-akt-min-risk-kl/16100293) | 75,00  | 139,15   | 137,40   | DKK    |
| [EUNH](https://next.nordnet.dk/instrument/ishsiii-c-eo-gov-b-eodis/16569436)                       | 7,00   | 124,97   | 124,80   | EUR    |
| [IS3N](https://next.nordnet.dk/instrument/is-c-msci-emimi-u-etf-dla/16291245)                      | 18,00  | 25,80    | 25,90    | EUR    |
| [SXR8](https://next.nordnet.dk/instrument/ishsvii-core-s-p-500-dlacc/16128786)                     | 4,00   | 252,19   | 252,19   | EUR    |
| [EUNL](https://next.nordnet.dk/instrument/ishsiii-core-msci-wld-dla/16309430)                      | 45,00  | 50,49    | 50,52    | EUR    |

**Bemærk**: Dagskursen er ikke præcist udregnet, men blot en kurs, som var typisk for den dag.

Heldigvis er det kun [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J), som blev købt til overpris. DJSI blev heldigvis købt til noget, der minder om dagsprisen.

## Fremtiden for min månedsopsparing

**Update**: Nordnet har 29. april makuleret den oprindelige handel (139,1487 DKK) og oprettet en ny handel (137,62 DKK), og derved blev indeksfonden købt til den korrekte pris. Det er således tydeligt, at Nordnet lytter til kunderne.
{: .notice--success}

Jeg er lidt bekymret for, hvad der sker på månedsopsparingen i næste måned. Jeg overvejer kraftigt at fjerne _instrumentet_ [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J) fra min månedsopsparing og i stedet selv købe værdipapiret på dagen, men måske skal jeg give [Nordnet](/go/nordnet/) en chance mere, for der er åbenbart andre end mig, der har haft udfordringen? Hvis ikke månedsopsparingen er pålidelig, så kan det måske lige så godt betale sig at samle alle mine investeringer på [SaxoInvestor](/go/saxoinvestor/), hvor jeg har min **aktiesparekonto**.

## UPDATE 5. maj 2019

Så blev det tid for månedsopsparingen skulle gøre sit arbejde for maj måned - og hvordan er det så gået? Ordrerne er ikke gået igennem endnu, men jeg har sammenlignet den ordrekurs værdipapirerne er lagt ind med i Nordnet med den senest handlede kurs inden markedet lukkede fredag. Og i modsætning til sidste måned, hvor der for de fleste papirer var fin overenstemmelse, så gælder det ikke i denne måned. **I denne måned er ordren lagt ind med en pris som er væsentligt over lukkekursen.**

| Værdipapir                                                                                         | Ordrekurs | Lukkekurs | Valuta  |
|----------------------------------------------------------------------------------------------------|-----------|-----------|---------|
| [SPIEMIKL](https://next.nordnet.dk/instrument/sparindex-index-emerging-markets-kl/16102899)        | 131,30    | 128,75    | DKK     |
| [SPIDJWKL](https://next.nordnet.dk/instrument/sparindex-index-djsi-world-kl/16099858)              | 152,25    | 149,35    | DKK     |
| [SPIGLAMRIKL](https://next.nordnet.dk/instrument/sparindex-index-globale-akt-min-risk-kl/16100293) | 141,40    | 138,65    | DKK     |
| [IS3N](https://next.nordnet.dk/instrument/is-c-msci-emimi-u-etf-dla/16291245)                      | 26,48     | 25,90     | EUR     |
| [SXR8](https://next.nordnet.dk/instrument/ishsvii-core-s-p-500-dlacc/16128786)                     | 263,22    | 258,06    | EUR     |
| [EUNL](https://next.nordnet.dk/instrument/ishsiii-core-msci-wld-dla/16309430)                      | 52,53     | 51,45     | EUR     |

En hjælpsom sjæl i [FireDanmark Facebook-gruppen](https://www.facebook.com/groups/1145367158930357/) foreslår følgende:

> Der handles vel også først imorgen. Ligger de ikke kursen over for at sikre sig at der er nok penge på kontoen til at gennemføre ordrerne? ([link](https://www.facebook.com/groups/1145367158930357/1537374313062971/?comment_id=1537375513062851&notif_id=1557053443527098&notif_t=group_comment))

Mens andre foreslår, at det er en _limit_-ordre, der er lagt ind fra Nordnets side, og at den kommer til at handle til markedsprisen.

Det håber jeg på indtil i morgen. Opdatering følger...

[Få en gratis investeringsplan hos Nord\*](/go/nord/){: .btn .btn--large .btn--warning}

{% include disclaimer.md %}
