---
title: "Porteføljeforslag med aktier og obligationer #4?"
permalink: /investering-vol4/
category:
  - Investering
tags:
  - investering
  - aktier
  - obligationer
excerpt: "Nu er min samlede værdipapirpulje ved at tage form - og nu venter jeg lige på en korrektion af markedet til at gå kraftigt ind."
---

Jeg har efterhånden gjort mig [rigtig](/investering/) [mange](/investering-vol3/) [overvejelser](/investering-vol3/) om, hvordan min aktie- og obligationsportefølje skal være. Der er mange variable, der skal overvejes, og derfor er jeg også kommet frem til flere forskellige porteføljer.

Jeg satser hovedsageligt på **investeringsfonde** og **ETF’er**, som investerer passivt i indekser.

Jeg vil gerne have **udbytte** undervejs, men også gerne have nogle **akkummulerende**, da jeg så ikke behøver at tænke på, hvordan jeg skal geninvestere midlerne og ikke skal betale evt. kurtage for geninvesteringen.

Jeg vil investere lidt månedligt for at udnytte **dollar cost averaging** og **at-betale-mig-selv-først**. Det kan jeg gøre _kurtagefrit_ på [Nordnet](/go/nordnet/) gennem månedsopsparingen. I månedsopsparingen kan jeg vælge fonde fra _Sparinvest_ og _BlackRock_ med relativt lave omkostninger.

Månedsopsparingen tilbyder imidlertid ikke alle de fonde, jeg er interesseret i. Fx har jeg fået øjnene op for fonde fra _Vanguard_, som er billige i årlige omkostninger. [De årlige omkostninger (ÅOP) betyder meget for det samlede afkast](https://rikatillsammans.se/verktyg/kalkylator-for-fondavgifter/), og selvom _BlackRock_ er billige, så kommer _Vanguard_ helt ned til ÅOP på 0,04% årligt. Vanguard er imidlertid i USD, så der er også en valutarisiko, men det giver også en valutaspredning, og da investeringen er spredt bliver jeg ikke tvunget til at sælge porteføljen på et bestemt tidspunkt. 

[Få en gratis investeringsplan hos Nord\*](/go/nord/){: .btn .btn--large .btn--info}

## Hold øje med kurtagen

Når jeg køber manuelt ind i [Nordnet](/go/nordnet/), skal jeg være opmærksom på minimumskurtagen på 29 DKK for danske aktier og investeringsforeninger. Det betyder, at jeg skal købe relativt store summer (29.000 DKK) for at få den lavest mulige kurtage. Priserne for udenlandske handler er endnu højere, og fx skal jeg for at få mindst mulige kurtage købe for omkring 10.500 USD af fx _Vanguard_ ad gangen.

Til at købe enkeltaktier og mindre portioner, så bruger jeg i stedet [SaxoInvestor](/go/saxoinvestor/). 

## Fordeling mellem porteføljerne

Jeg har stadig en del uinvestererede midler efter jeg opsagde min investeringsaftale med banken. Hovedparten skal investeres i værdipapirer. Jeg forventer, at der snart kommer en korrektion på markedet, og indtil da investerer jeg via månedsopsparingen mig langsomt ind på markedet. Hvis markederne falder, reinvesterer jeg det hele på en gang.

Jeg går primært efter aktier lige nu, da indkøb af obligationer alt-andet-lige næsten kun kan blive en underskudsforretning. Renten kan ikke blive lavere, og kursen på obligationer falder med stigende rente. Jeg vil altså vente med at rebalancere min portefølje med obligationer til mere gunstige vilkår for indkøb af dem.

Jeg vil bruge flest midler i mine danske porteføljer, men også have betydelige investeringer i EUR og USD. Den nøjagtige fordeling kommer, når jeg bliver lidt klogere hen ad vejen.

## Gør det enkelt

Egentlig ville jeg gerne have gjort mine investeringer så enkle som mulige. Lige nu er det imidlertid ikke blevet enklere. Til gengæld er der opnået en god spredning og diversitet, som forhåbentlig vil give et godt og sikkert afkast.

## Portefølje 1: Nordnet: Danske investeringsfonde (Sparinvest)

Mit primære danske værdipapirdepot skal primært bestå af passive indexfonde fra _Sparinvest_ og købes på månedsopsparingen på Nordnet. De årlige omkostninger er lave ift. danske vilkår. [Sparinvest INDEX Stabile Obligationer KL W](http://www.morningstar.dk/dk/funds/snapshot/snapshot.aspx?id=F0000101MQ) kan ikke købes på månedsopsparingen, så den vil jeg manuelt købe ind for at rebalancere porteføljen. For at holde kurtagen så lav som muligt, skal jeg altså købe for mindst 29.000 DKK ad gangen af obligationer.

| Værdipapir                                                                                                            | ÅOP   | Morningstar rating                       | Bæredygtighed                            | Fordeling |
|-----------------------------------------------------------------------------------------------------------------------|-------|------------------------------------------|------------------------------------------|-----------|
| [Sparinvest INDEX Globale Akt Min Risiko KL](http://www.morningstar.dk/dk/funds/snapshot/snapshot.aspx?id=F00000073J) | 0,59% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | 50%       |
| [Sparinvest INDEX DJSI World KL](http://www.morningstar.dk/dk/funds/snapshot/snapshot.aspx?id=F0GBR04IDG)             | 0,60% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AB;&#x26AB; | 20%       |
| [Sparinvest INDEX Emerging Markets KL](http://www.morningstar.dk/dk/funds/snapshot/snapshot.aspx?id=F00000MES0)       | 0,85% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AB;&#x26AA;&#x26AA; | 20%       |
| [Sparinvest INDEX Stabile Obligationer KL W](http://www.morningstar.dk/dk/funds/snapshot/snapshot.aspx?id=F0000101MQ) | 0,30% |                                          |                                          | 10%       |

Der betales 27% i aktiebeskatning efter realiseringsprincippet op til bundgrænsen på omkring 55.000 DKK, hvorefter skatteprocenten hedder 42%. Da alle fondene her er udbyttebetalende, vil jeg altså skulle betale 27% i skat af udbyttet hvert år indtil bundgrænsen.

## Portefølje 2: Nordnet: Growth Portfolio EUR + USD (BlackRock + REIT)

Denne portefølje er kraftigt inspireret af [obviousinvestor.com](http://obviousinvestor.com) og [Frinans.dk]. De fire fonde fra _BlackRock_ kan købes i månedsopsparingen, mens de tre REIT skal købes manuelt. De tre aktie-ETF’er er akkumulerende så hensigten er bare at bygge værdien op med lavest mulige omkostninger. Resten af værdierne i denne portefølje er udbyttebetalende, som blot bliver reinvesteret gennem månedsopsparingen og manuelle opkøb af REIT, når det er ved at være tid til at rebalancere porteføljen.

| Værdipapir                                                                                                                                | ÅOP   | Morningstar rating                       | Bæredygtighed                            | Fordeling |
|-------------------------------------------------------------------------------------------------------------------------------------------|-------|------------------------------------------|------------------------------------------|-----------|
| [BlackRock iShares Core MSCI World UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000MEHZ)      | 0,20% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | 40%       |
| [BlackRock iShares Core MSCI EM IMI UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P00013BGM)     | 0,18% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AA;&#x26AA;&#x26AA; | 10%       |
| [BlackRock iShares Core S&P 500 UCITS ETF USD (Acc) (EUR)](http://www.morningstar.dk/dk/etf/snapshot/snapshot.aspx?id=0P0000OO21)         | 0,07% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | 10%       |
| [BlackRock iShares Core € Govt Bond UCITS ETF EUR (Dist)](http://www.morningstar.dk/dk/etf/snapshot/snapshot.aspx?id=0P0000MEI4)          | 0,20% | &#x2605;&#x2605;&#x2605;&#x2605;&#x2606; |                                          | 10%       |
| [Federal Realty Investment Trust (USD)](http://tools.morningstar.dk/dk/stockreport/default.aspx?Site=dk&id=0P00000241)                    |       |                                          |                                          | 10%       |
| [National Retail Properties (USD)](http://tools.morningstar.dk/dk/stockreport/default.aspx?Site=dk&id=0P000001DX)                         |       |                                          |                                          | 10%       |
| [Universal Health Realty Income Trust (USD)](http://tools.morningstar.dk/dk/stockreport/default.aspx?Site=dk&id=0P000005OB)               |       |                                          |                                          | 10%       |

ETF’er beskattes efter lagerprincippet, og der skal således betales skat af gevinst og tab, selvom investeringerne ikke er solgt. I 2019 beskattes de som kapitalindkomst - altså med min egen skatteprocent. Det er altså væsentligt at være opmærksom på, at jeg har frie midler nok til at svare skatten af ETF’erne.

## Portefølje 3: Nordnet: Growth Portfolio USD (Vanguard)

Jeg vil gerne have lidt mere eksponering i USD, og jeg synes _Vanguard_ er rigtig interessant med utrolig lave omkostninger. VTI er eksponeret mod hele verden, mens jeg har valgt VYM og VNQ som er eksponeret mod USA. Når jeg køber ind til porteføljen på Nordnet, skal jeg sørge for at købe ind i store nok portioner, så kurtagen bliver mindst mulig. De er alle udbyttebetalende, og udbytterne vil i første omgang bare blive geninvesteret manuelt.

| Værdipapir                                                                                                            | ÅOP   | Morningstar rating                       | Bæredygtighed                            | Fordeling |
|-----------------------------------------------------------------------------------------------------------------------|-------|------------------------------------------|------------------------------------------|-----------|
| [Vanguard Total Stock Market ETF (VTI) (USD)](http://www.morningstar.dk/dk/etf/snapshot/snapshot.aspx?id=0P00002DAJ)  | 0,04% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AA;&#x26AA;&#x26AA; | 40%       |
| [Vanguard High Dividend Yield ETF (VYM) (USD)](http://www.morningstar.dk/dk/etf/snapshot/snapshot.aspx?id=0P00006A9F) | 0,06% | &#x2605;&#x2605;&#x2605;&#x2605;&#x2605; | &#x26AB;&#x26AB;&#x26AB;&#x26AA;&#x26AA; | 30%       |
| [Vanguard Real Estate ETF (VNQ) (USD)](http://www.morningstar.dk/dk/etf/snapshot/snapshot.aspx?id=0P00002DCS)         | 0,12% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AA;&#x26AA;&#x26AA; | 30%       |

ETF’er beskattes efter lagerprincippet, og der skal således betales skat af gevinst og tab, selvom investeringerne ikke er solgt. I 2019 beskattes de som kapitalindkomst - altså med min egen skatteprocent. Det er altså væsentligt at være opmærksom på, at der er frie midler nok til at svare skatten af ETF’erne.

## Portefølje 3: Nordnet: Bæredygtig portfolio EUR

Jeg har en drøm om også at lave en decideret bæredygtig portefølje. Desværre er det kun xTrackers der kan købes på månedsopsparingen, så skal lige have fundet en god måde at købe ETF’erne på, da omkostningerne også er lidt højere en sædvanligt med ETF’er.

| Værdipapir                                                                                                                                | ÅOP   | Morningstar rating                       | Bæredygtighed                            | Fordeling |
|-------------------------------------------------------------------------------------------------------------------------------------------|-------|------------------------------------------|------------------------------------------|-----------|
| [Xtrackers MSCI Africa Top 50 Swap UCITS ETF 1C (EUR)](http://www.morningstar.dk/dk/etf/snapshot/snapshot.aspx?id=0P0000U9KU)             | 0,65% |                                          |                                          |           |
| [BlackRock iShares Global Clean Energy UCITS ETF USD (Dist) (EUR)](http://www.morningstar.dk/dk/etf/snapshot/snapshot.aspx?id=0P0000I4PL) | 0,65% | &#x2605;&#x2605;&#x2605;&#x2605;&#x2606; | &#x26AB;&#x26AB;&#x26AA;&#x26AA;&#x26AA; |           |
| [BlackRock iShares MSCI ACWI Low Carbon Target ETF](http://www.morningstar.dk/dk/etf/snapshot/snapshot.aspx?id=0P00014DXN)                | 0,65% | &#x2605;&#x2605;&#x2605;&#x2606;&#x2606; | &#x26AB;&#x26AB;&#x26AB;&#x26AA;&#x26AA; |           |
| [BlackRock iShares MSCI Global Impact ETF USD](http://www.morningstar.dk/dk/etf/snapshot/snapshot.aspx?id=0P00017FJ9)                     | ?     |                                          | &#x26AB;&#x26AB;&#x26AB;&#x26AB;&#x26AA; |           |
| [BlackRock iShares Global Green Bond ETF USD](http://www.morningstar.dk/dk/etf/snapshot/snapshot.aspx?id=0P0001EDEI)                      | ?     |                                          | &#x26AB;&#x26AB;&#x26AB;&#x26AB;&#x26AB; |           |

## Portefølje 4: SaxoInvestor: Aktiesparekonto

På min **aktiesparekonto** vil jeg primært købe enkeltaktier og lege lidt med det. Beløbet er relativt lavt og kurtagen på SaxoInvestor er lav uanset, hvor meget man køber.

Der må indbetales op til 50.000 DKK årligt på aktiesparekontoen. Det betyder altså, at hvis værdien af kontoen er øget til fx 60.000 DKK næste år, så må jeg kun sætte 40.000 kroner ind.

Aktiesparekontoen lagerbeskattes med 17% både for gevinst og tab.

## Portefølje 5: SparNord: Kapitalpension

Min kapitalpension er næsten fyldt med SparNord-aktier. Jeg vil fastholde SparNord-aktierne som giver et fornuftigt udbytte og i øvrigt formentlig placere en bæredygtig investeringsfond på kontoen.

Når kapitalpensionen beskattes med pensionsafkastskat (PAL-skat) på 15,3%. Kapitalpensionen udbetales fra 5 år før min pensionsalder. Den udbetales med et engangsbeløb, og beløbet beskattes med 40%.

## Portefølje 6: SparNord: Børneopsparing

På mine børneopsparinger vil jeg købe en bæredygtig fond, der stille og roligt bare skal blive flere penge værd.

## Næste trin

Nu lader jeg altså bare Nordnets månedsopsparing arbejde for mig - og jeg håber snart at korrektionen på markedet kommer, så jeg kan komme yderligere ind i markedet igen.

[Få en gratis investeringsplan hos Nord\*](/go/nord/){: .btn .btn--large .btn--info}

{% include disclaimer.md %}
