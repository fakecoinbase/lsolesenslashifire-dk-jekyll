---
title: "Skat: Hvordan beskattes værdipapirer og aktier - lagerbeskatning og realisationsbeskatning?"
excerpt: "Hvad er beskatning efter lagerprincippet og realisationsprincippet. Jeg gennemgår lagerbeskatning og realisationsbeskatning - og hvad det kan betyde for dine investeringer."
last_modified_at: 2020-03-17T09:20:02+02:00
permalink: /aktiebeskatning/
header:
  overlay_image: https://images.unsplash.com/photo-1563198804-b144dfc1661c?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2241&q=80
  teaser: https://images.unsplash.com/photo-1563198804-b144dfc1661c?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: Photo by The New York Public Library on Unsplash
category:
  - Investering
tags:
  - investering
  - skat
  - lagerbeskatning
  - realisationsbeskatning
feature_row:
  - image_path: https://imgcdn.saxo.com/_9781471148613/0x500
    alt: "Money - Master the Game - 7 Simple Steps to Financial Freedom"
    title: "Money - Master the Game - 7 Simple Steps to Financial Freedom"
    excerpt: "Tony Robbins, the multimillion-copy bestselling author of Awaken the Giant Within and Unlimited Power has created a 7-step blueprint for securing financial freedom. Based on extensive research and one-on-one interviews with more than 50 of the most legendary financial experts in the world - from Carl Icahn, to Warren Buffett, to Jack Bogle and Steve Forbes."
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/money-master-the-game_tony-robbins_paperback_9781471148613
    btn_label: "Læs mere"
    btn_class: "btn--success"
  - image_path: https://imgcdn.saxo.com/_9781533667922/0x500
    alt: "The Simple Path to Wealth"
    title: "The Simple Path to Wealth"
    excerpt: "This book grew out of a series of letters to my daughter concerning various things-mostly about money and investing-she was not yet quite ready to hear. Since money is the single most powerful tool we have for navigating this complex world we've created, understanding it is critical."
    url: https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/the-simple-path-to-wealth_j-l-collins_paperback_9781533667922
    btn_label: "Læs mere"
    btn_class: "btn--success"
---

I Danmark skal du betale skat af det, du tjener. Det gælder også værdipapirer. Det kan betale sig at tænke lidt over beskatningen, hvis du gerne vil have det højst mulige afkast på dine investeringer.

## Aktie eller kapital

Værdipapirer kan beskattes på to forskellige måder. Enten beskattes de som aktieindkomst eller som kapitalindkomst:

- **Aktieindkomst**; enkeltaktier, danske investeringsforeninger og udenlandske ETF'er på Skats positivliste, som er baseret på aktier beskattes som aktieindkomst.
- **Kapitalindkomst**; obligationer, renteindtægter og lignende beskattes som kapitalindkomst.

## Realisation eller lager

Men der er yderligere to måder beskatningen foregår:

- **Lagerbeskatning**
- **Realisationsbeskatning**

Hvordan investeringerne beskattes afhænger af:

- **Depottype.**
- **Type af værdipapir.**


## Hvad er aktieindkomst?

Aktieindkomst forstås som en indkomst, der er opnået ved et afkast af aktier enten ved gevinst af salget af værdipapiret eller ved udbetaling af udbytte fra værdipapiret. Aktieindkomst kan både være positiv og negativ, da det jo selvfølgelig er muligt både at tabe og miste penge, når vi taler om aktier. Aktieindkomsten omfatter både danske og udenlandske selskaber.

For at vide om dit værdipapir bliver beskattet efter reglerne om aktieindkomst, så skal du vide hvilken type værdipapir det er. Har du investeringsbeviser, så afhænger det af, hvordan disse er opbygget. Er de baseret på værdipapirer i aktier, så er der tale om aktieindkomst. Er de derimod baseret på værdipapirer i obligationer, så er der tale om kapitalindkomst, hvilket ikke er omfattet af disse regler. Disse regler gælder desuden udelukkende kapital handlet som frie midler.

## Indberetning af aktieindkomst

Beskatningsgrundlaget opgøres efter forskellen på tabet i aktieindkomsten og gevinsten i aktieindkomsten. Altså tabet fra aktier, gevinsten fra aktier og eventuelt udbytte fra aktier. Her gælder altså forskellen mellem anskaffelsessummen og afståelsesummen. Hvordan satserne ser ud, kan du se længere nede.

For at kunne få fradrag for eventuelle tab, så skal SKAT være klar over det. Dog blev det i 2010 krav, at danske banker og mæglere skal indberette alle aktiehandler til SKAT, så dette burde ikke være noget problem. Du skal altså ikke selv lave en indberetning af aktier til SKAT, såfremt det er hos en dansk bank/mægler. Dog er det stadig dit ansvar, at din bank/mægler gør dette korrekt. Jeg benytter mig selv af Nordnet, som selv indberetter til SKAT. Er du interesseret i en anmeldelse af Nordnet (kommer) kan du læse den her.

## Hvad er lagerbeskatning?

Lagerbeskatning betyder, at du hvert år betaler skat af et urealiseret afkast. Det betyder altså, at hvis dine aktier stiger med 20 %, så skal du betale skat af de 20 % uanset, om du har solgt eller ej. Hvis dine aktier til gengæld falder 20 %, så får du et fradrag for de 20 %, selvom du ikke har solgt dem. Dog har du muligheden for at gemme dit fradrag på ubestemt tid, som du kan bruge til at modregne i eventuelt andre gevinster (udelukkende aktieindkomst).

Ulempen ved lagerbeskatning er, at du ikke har mulighed for at udskyde skatten. For de fleste vil dette være en ulempe, men i nogen situationer kan det være en fordel. Om det er en fordel for dig, skal jeg ikke gøre mig klog på, men er der sikkert andre, der kan hjælpe dig med.

Rigtig mange benytter sig derfor af at sælge ud af sin investering, når der skal betales, så de får penge til at betale den kommende skat. Det er selvfølgelig ikke helt optimalt, hvis vi kigger mod økonomisk uafhængighed, da vi jo helst skulle beholde så meget af vores portefølje som muligt.

Lagerbeskatning gælder typisk for alle EFT og indeksforeninger, der ikke er udbyttebetalende. Har du lagerbeskattede værdipapirer vil du altså hvert år skulle betale skat af forskellen på kursen først på året til slutningen af året.

Aktiesparekonto er ligeledes lagerskattet. Beskatningen er kun på 17 %. Du kan læse min artikel om aktiesparekontoen her.

## Hvad er realisationsbeskatning?

Realisationsbeskatning betyder, at du først betaler skat af din gevinst, når du sælger dine aktier. Hvis din aktier stiger med 20 %, så skal du altså ikke betale noget, før du vælger at komme af med aktien. Sælger du den først efter f.eks. 10 år, så vil du skulle betale for den stigning, der er sket i den periode.

Fordelen ved realisationsbeskatning er, at du kan udnytte den udskudte skat. Kigger man 10 år frem, så kan det hurtigt blive til et større beløb, der skulle være lagt hos skat. Igen handler det om, hvordan ens finansielle situation ser ud, men som udgangspunkt vil udskudt skat og realisationsbeskatning altid være en fordel.

Hvis du vil se, hvordan du bedst kan skatteoptimere ift. realisationsbeskatning, så har aktie-skat.dk en fin artikel om emnet her.

Realisationsbeskatning gælder typisk for alle enkelte aktier og danske udbyttebetalende indeksforeninger. Desuden falder udbytte også ind under realisationsbeskatning, men da det ikke er noget, vi selv kan styre, så er det ikke nævnt ret meget i artiklen.

Hvad er skattesatserne for aktier i 2019?
I 2019 ser skatten for positiv aktieindkomst i 2019 således ud.

27 % for de første 54.000 kr (55.300 kr i 2020)

42 % af resten

Er du gift, så vil skatten for positiv aktieindkomst i 2019 se således ud.

27 % af de første 108.000 kr (110.600 i 2020)

42 % af resten

Der er altså en progression grænse efter de første 54.000 kr, hvorimod man, hvis er gift, har en dobbeltprogressionsgrænse på 108.000 kr.

## Beskatning af ETF’er

Hvis du overvejer at investere i en ETF, så skal du være opmærksom på, at de er beskattet anderledes end almindelige investeringsforeninger.

En ETF er beskattet som lagerbeskatning, hvilket betyder, at du hvert år betaler skat (eller får fradrag) for din værdistigning/fald. Dette skal du være opmærksom på, inden du investerer. Ligeledes beskattes disse også som kapitalindkomst, hvilket udløser en højere skat.

Det er dog vedtaget en ændring i beskatningen af ETF’er fra 2020. Det betyder, at nogle udenlandske fonde kan blive beskattet som aktieindkomst, som vi kender det fra de danske investeringsforeninger.

Dog vil de stadig være lagerbeskattet (som de danske investeringsforeninger, der er akkumulerende). Dog slipper man med en lavere skattesats, da de nu vil være beskattet som aktieindkomst og ikke kapitalindkomst.

Kravene for, at en udenlandske investeringsforening kan blive godkendt til beskatning som aktieindkomst er som følger:

- At fonden består af minimum 50 % i aktier (i gennemsnit over et år)
- At fonden senest 1. november 2019 har kontaktet Skattestyrelsen med henblik på at blive godkendt

Godkendte foreninger vil ligeledes kunne handles gennem aktiesparekontoen efter godkendelsen.

Tiltaget er et skridt i den rigtige retning, men det er dog ikke helt på samme vilkår som de danske investeringsforeninger.

Leder du efter en artikel om skat af crowdlending, så vil denne komme snarest.

{% include feature_row type="left" %}

{% include disclaimer.md %}
