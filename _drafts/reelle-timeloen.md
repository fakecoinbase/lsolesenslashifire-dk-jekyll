---
title: "Hvad er min reelle timeløn?"
permalink: /reel-timeloen/
category:
  - Indtægter
tags:
  - timeløn
excerpt: "Det er interessant at udregne sin egen reelle timeløn, så hvordan gør man det?"
toc: true
---

Inspireret af [Frinans](https://www.frinans.dk/min-nye-reelle-timeloen/) har jeg udregnet min egen _reelle timeløn_[^note]. For hvad vil jeg egentlig sælge min tid for, når det kommer til stykket.

## Udregning af reel timeløn

Den reelle timeløn udregnes på følgende måde:

    T: Arbejdstid + transport + behov for afslapning efter arbejde
    P: Løn - skat - arbejdsudgifter

    Reel timeløn = P/ T

## T

Min tid på arbejdet (T) er i snit 37 timer om ugen. Der er i [gennenmsnit 4,33 uger på en månd](https://www.dst.dk/da/Statistik/dokumentation/Times/loenstatistik/mftj). Det giver altså omkring 160 timer/mdr. Jeg har ingen transport (hvilket jeg er rigtig glad for). Jeg oplever at jeg har brug for at slappe af, når jeg kommer hjem, fordi jeg er træt efter arbejdet. Det anslår jeg er 2,5 timer om ugen. Det giver altså cirka 11 timer. Måske bruger jeg 2 timer i gennemsnit om måneden på noget socialt uden for arbejdstiden med arbejdet. Det er dog en tid jeg ikke ville være foruden, så det regner jeg ikke med i arbejdstiden.

I alt er **T 171 timer**.

## P

Min løn efter skat er bestemt af en løntabel ift. mit arbejde. Jeg har omtrent 40.000 om måneden før skat. Jeg bruger [hvormegetefterskat.dk](http://hvormegetefterskat.dk) til at udregne, hvad jeg får udbetalt efter skat.

![](/assets/images/posts/efterskat.png)

Vi runder ned til 25.000 kroner udbetalt efter skat. Herfra trækkes til kost på arbejdspladsen og gavekasse. Jeg bruger lidt penge på at kunne holde mig kørende med idrætstøj til arbejdet, men ville formentlig også have brugt det uanset, så det sætter jeg til 0. 

I alt er **P 24.640 kroner**.

## Den reelle timeløn?

Jeg har brugt [Frinansværktøjerne](https://docs.google.com/spreadsheets/d/1e52XYfEx7kg2JUeLZ2CVfi8rY8FqG2L-pWnosHhvdqI/edit?usp=sharing) til at udregne, hvad min _reelle timeløn_ er.

![](/assets/images/posts/reeltimeloen.png)

Den reelle timeløn bliver altså:

    Reel timeløn = 24.640 / 171 timer = 144 kr/timen

Spørgsmålet er jo så om jeg er tilfreds med den timeløn? Eller hvad jeg kunne forestille sig at bruge tiden på, hvis ikke jeg lejede den ud til min arbejdsplads.

[^note]: Jeg har ikke medregnet pension og ferie i eksemplet, men det er selvfølgelig også en del af lønnen.

{% include disclaimer.md %}
